<!doctype html>
<html>
<head>
<meta charset="utf-8">
	<title> Efectele Primului Război Mondial </title>
</head>

<body>
	<h1> Primul război mondial (1914-1918) </h1>
	<br>
	<li> <a href="index.html"> ACASĂ </a></li>
	<li> <a href="cauze.html"> CAUZELE RĂZBOIULUI </a></li>
	<li> <a href="aliante.html"> ALIANȚELE PARTICIPANTE </a> </li>
	<li> <a href="planuri.html"> PLANURI DE RĂZBOI </a></li>
	<li> <a href="statistici.html"> STATISTICILE RĂZBOILUI </a></li>
	<li> <a href="efecte.html"> EFECTELE RĂZBOIULUI </a> </li>
	<li> <a href="contact.html"> PAGINĂ DE CONTACT</a></li>
	<br>
	<br>
<iframe src="https://www.youtube.com/embed/SLj5r2nZHB8"></iframe>
<p>Luptele din Primul Război Mondial s-au încheiat la ora 11:00 a zilei de 11 noiembrie 1918, după semnarea convenției de armistițiu.<br>
Prin urmările sale, încheierea Primului Război Mondial a afectat profund ordinea politică, socială și culturală a întregii lumi, chiar și a zonelor neimplicate direct în conflagrație. Au apărut noi state pe harta politică a lumii, altele vechi au dispărut sau și-au modificat radical granițele, au fost înființate organizații internaționale, iar noi idei politice și economice și-au câștigat locul în lume.</p>
<h4><b>Blocada Germaniei</b></h4>	
<p>Deși fusese semnat un armistițiu, Aliații au menținut o blocadă navală împotriva Germaniei, blocadă care fusese impusă încă din timpul războiului. Termenii armistițiului permiteau transporturile de alimente pe cale maritimă către Germania. Aliații au pretins ca Germania să asigure vapoarele necesare transportului. Guvernului german i s-a cerut să-și folosească rezervele de aur, după ce nu a reușit să obțină un împrumut de la Statele Unite. Unii istorici merg până acolo, încât afirmă că proasta aprovizionare cu alimente cu mijloacele navale a fost una dintre principalele cauze ale izbucnirii celui de-Al Doilea Război Mondial. Există însă și acum voci care afirmă că tratamentul aplicat de Aliați Germaniei trebuia să fie mai aspru.
Blocada maritimă nu a fost ridicată până în iunie 1919, când Tratatul de la Versailles fusese semnat de majoritatea națiunilor participante la conflict.</p>
<h4><b>Tratatul de la Versailles</b></h4>
<p>După ce negocierile Conferinței de pace de la Paris din 1919 s-au încheiat, a fost semnat Tratatul de la Versailles pe 28 iunie 1919, document care punea în mod oficial capăt războiului. Între cele 440 de articole ale tratatului se aflau cele care cereau ca Germania să-și asume în mod oficial responsabilitatea pentru declanșarea conflagrației și ca ea să plătească despăgubiri de război foarte ridicate. Tratatul privea numai Germania, pentru celelalte țări membre ale alianței Puterilor Centrale fiind semnate după câtăva vreme tratate separate. Tratatul includea o clauză pentru crearea Ligii Națiunilor. Senatul Statelor Unite nu a ratificat niciodată tratatul, iar Statele Unite nu a făcut niciodată parte din Liga Națiunilor, în ciuda faptului că președintele american Woodrow Wilson a fost cel mai mare susținător al acestei organizații internaționale. Statele Unite au negociat o pace separată cu Germania, semnatăiîn august 1921.
</p>
<h4><b>"Gripa spaniolă"</b></h4>
<p>Un eveniment separat, dar legat de conflagrația mondială, a fost pandemia de gripă. O tulpină nouă de gripă, originară din SUA, dar denumită în mod eronat ca "Gripa spaniolă", a fost adusă în mod accidental în Europa de militarii americani. Boala s-a răspândit rapid pe tot continentul american și european, iar până la urmă pe tot globul. Unul din patru americani s-a îmbolnăvit de gripă. Numărul exact al morților nu este cunoscut, dar este apreciat ca fiind între 20 și 40 de milioane de oameni în întreaga lume. În 2005, conform unui studiu, „virusul din 1918 dezvoltat la păsări a fost similar cu «gripa aviară» care ne amenință cu o nouă epidemie mondială”.</p>
<h4><b>Revoluțiile</b></h4>
<p>Poate cel mai important eveniment precipitat de lipsurile războiului a fost revoluția rusă din 1917. Un val de revoluții de orientare socialistă sau comunistă a apărut în mai multe țări europene începând din 1917, cele mai importante fiind cele din Germania și Ungaria.<br>
Ca rezultat al refuzului bolșevicilor de a ceda teritorii, forțele germane și austriece au atacat și învins armatele rusești, obligând autoritățile de la Petrograd să accepte semnarea tratatului de la Brest-Litovsk din martie 1918. Tratatul prevedea ca Rusia să renunțe la toate pretențiile asupra Estoniei, Finlandei, Letoniei, Lituaniei, Poloniei (mai precis asupra așa-numitei Polonii a Congresului aflată sub control rusesc), și asupra Ucrainei. Tratatul lăsa la latitudinea Germaniei și Austro-Ungariei "să determine viitorul statut al acestor teritorii în înțelegere cu populațiile locale." Mai târziu, guvernul lui Lenin, a renunțat la teritoriile poloneze ocupate ca urmare a ultima împărțiri a Poloniei, ceea ce a permis noului constituit stat polonez să ceară restaurarea granițelor din 1772. Până în cele din urmă, tratatul a fost anulat, după ce Germania a fost înfrântă în 1918, lăsând ca situația granițelor din răsăritul Europei să fie cea mai mare problemă interbelică.</p>
<h4><b>Traumele sociale</b></h4>
<p>Experiențele războiului au condus către un tip de traumă colectivă națională pentru toate țările participante la conflagrație. Optimismul începutului de secol dispăruse în totalitate, iar cei care au luptat în război au devenit cunoscuți ca "generația pierdută", pentru că ei nu au mai fost niciodată capabili să-și revină după grozăviile suportate pe front. În timpul acestui război, pentru prima oară în istoria conflagrațiilor, au murit în luptă mai mulți oameni decât de boli, numărul celor căzuți la datorie fiind nemaiîntâlnit până în acel moment. În cinstea celor uciși în luptă au fost ridicate monumente în mii de orașe și sate.<br>
Trauma socială s-a manifestat în nenumărate feluri. Unii oameni au fost revoltați de naționalismul pe care îl considerau vinovat de marile pierderi de vieți omenești și distrugerile materiale și de aceea s-au orientat spre o politică bazată pe internaționalism prin intermediul organizațiilor internațonale precum Liga Națiunilor. O altă orientare politică, pacifismul a devenit tot mai importantă în perioada interbelică. A existat și o altă categorie de oameni, care au acționat diametral opus, considerând că doar o politica de mână forte și forța armată pot asigura protecția într-o lume haotică și inumană care nu respecta niciuna dintre valorile recunoscute ale civilizației. S-a manifestat tot mai acut un sentiment profund de deziluzie și de cinism. Nihilismul s-a dovedit încă una dintre tendințele politice influente în acea perioadă. Mulți oameni considerau că războiul a marcat sfârșitul lumii așa cum fusese ea cunoscută până în acel moment, aducând colapsul capitalismului și imperialismului. Mișcările socialiste și comuniste din toată lumea s-au întărit foarte mult, plecând tocmai de la prezumția de mai înainte, bucurându-se de o popularitate nemaiatinsă până atunci. Aceste simțăminte erau mai pronunțate în zonele cele mai încercate de război, așa cum erau cele din Europa Centrală, Rusia și Franța.<br>
Artiști precum Otto Dix, George Grosz, Ernst Barlach și Käthe Kollwitz și-au expus propriile experiențe sau cele ale societății în picturi și sculpturi sumbre. Scriitorii, precum Erich Maria Remarque, au descris în romane pline de tragism grozăviile războiului. Astfel de lucrări au avut un impact uriaș asupra societății, ducând la controverse aprinse și aruncând lumini noi asupra conflictului. În Germania, naționaliștii, în frunte cu naziștii, considerau că cea mai mare parte a acestor lucrări de artă sunt produsul unor degenerați, care nu făceau decât să submineze coeziunea societății.</p>
<h4><b>Muniția nefolosită</b></h4>
<p>În toate regiunile în care fuseseră tranșee sau lupte, (de exemplu în regiunea Champagne din Franța), rămăseseră mari cantități de muniție nefolosită, neexplodată sau uitată de toate calibrele, unele dintre ele cauzând accidente chiar și în zilele noastre. Unele dintre proiectilele rămase din Primul Război Mondial mai sunt găsite și în zilele noastre, în special de fermierii care-și ară câmpurile, de aceea această muniție a primit și numele de „recoltă de oțel”. Unele dintre aceste proiectile conțin încărcături chimice toxice precum gazul muștar. Curățarea principalelor câmpuri de bătălie este o sarcină neîntreruptă, care continuă de decenii și nu pare să se încheie în curând. Sute de tone de proiectile neexplodate sunt adunate, stocate și distruse de echipe speciale din Belgia și Franța.<br>
Unele estimări merg până acolo încât să aprecieze că, în ritmul actual, Franța nu va putea să distrugă întegul stoc de muniție neexplodată din Primul Război Mondial decât în câteva sute de ani.</p>
<h4><b>Monumente ale eroilor de război</b></h4>
<img src="marasesti 2.jpg" title="Mărășești" > <img src="marasti 2.jpg"  title="Mărăști"> <img src="washington 2.jpg"  title="Washington"> <br>
<img src="nashville 2.jpg" title="Nashville"> <img src="yorkshire 2.jpg"  title="Yorkshire"> <img src="illinois 2.jpg"  title="Illinois">
<img src="london 2.jpg"  title="London"> <img src="knoxville 2.jpg" title="Knoxville">
</body>
</html>
